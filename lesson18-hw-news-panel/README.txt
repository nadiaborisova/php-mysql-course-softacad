Лекция 18 - домашна работа:

Задачите са подредени по трудност.

Задача 1.
Да се създаде база данни (MySQL) в която да се пази проста структура с новини - id, заглавие, описание, дата на публикуване и автор.

Задача 2.
Да се създаде PHP клас, съдържащ всички възможни операции към таблицата от задача 1 (взимане на всички новини, взимане на конкретна новина, създаване на нова новина, изтриване на новина, update на новина). Такъв клас нарекохме Model.

Задача 3.
Да се създаде прост панел с няколко възможни действия (използвайки PHP класа от задача 2):
1. показване на списък с всички новини (заглавия, id-та и дати на публикуване)
2. при избор на конкретна новина от този списък да отваря друга страница, на която да има всичко за нея попълнено в input и textarea полета
3. тези полета да са оградени във форма и при <<изпращане>> на формата да се изпращат данните към страница, която използваща класа от точка 2 обновява данните в базата
4. до всяка новина да има бутон за изтриване, който изпраща заявка към страница, която използва класа от точка 2 и изтрива новината
5. да се създаде форма за създаване на нова новина. При изпращане на данните от тази страница да се вкарва запис в базата данни използвайки класа от точка 2.
